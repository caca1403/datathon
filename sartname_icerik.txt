MANİSA CELAL BAYAR ÜNİVERSİTESİ VERİ BİLİMİ VE ANALİTİĞİ BÖLÜMÜ DATATHON YARIŞMASI ŞARTNAMESİ1.Yarışmanın Adı:  DATATHON 20252.Yarışmanın Konusu: Katılımcıların, onlara yarışma esnasında verilen gerçek hayata yakın bir veri seti üzerinde; veri temizleme, analiz yapma, görselleştirme ve modelleme, yorum yapma, sonuçlarını yorumlama gibi süreçleri yönettiği bir veri bilimi yarışmasıdır.3.Yarışmanın Amacı: Bu yarışma: Başta Veri Bilimi ve Analitiği Bölümü'nde okuyan öğrenciler olmak üzere üniversite öğrencilerinin kendilerini geliştirmeleri ve sınamaları düşünülerek planlanmıştır. Bir veri seti üzerinde ne derece analiz ve görselleştirme yapabiliyorlar bunları görmek, aynı zamanda grup çalışmasında ve beraber çalışmada ne kadar etkililer, ortaya çıkan problemleri ne aşamada ve nasıl çözüyorlar, bütün bunları deneyimlemeleri amaçlanmıştır.4.Yarışmaya Başvuru ve Katılım Şartları:- Yarışmaya Manisa Celal Bayar Üniversitesi başta olmak üzere İzmir'deki tüm üniversitelerden katılım sağlanabilir.(Hazırlık,1,2 ve 3. sınıflar)- Yarışmaya takımlar halinde katılım sağlanabilir.(En az 2 en fazla 4 kişi olacak şekilde)- Başvurular belirtilen Web Sitemiz üzerinden alınacaktır.- Katılan tüm yarışmacılar, yarışma günü yanlarında öğrenci kartını getirmek zorundadır.(Öğrenci belgesi de kabul edilebilir.)- Yarışmacının, yarışma esnasında kullanacağı bilgisayar kendi sorumluluğunda olmalıdır.- Yarışma esnasında, yarışmacının kopya çektiği fark edilirse yaptığı tüm çalışmalar geçersiz sayılarak yarışmacı diskalifiye olacaktır.5. Yarışma Süreci:- Açılış ve kullanılacak veri setinin tüm yarışmacılarla paylaşılması.- Yarışmacıların veri setini analiz etmeye başlamaları.- Yarışma için belirtilen süre içerisinde istenen tüm adımların eksiksiz bir şekilde tamamlanması.- Teslimler yapılırken Sunum Dosyası(PDF) + Kaynak Kodlar(.ipynb/py) + Sonuç Dosyası(.csv) birlikte ziplenerek gönderilmelidir. - Baştan sona incelenerek jüri tarafından değerlendirmelerin yapılması ve sonuçların belirlenmesi.- Kazananların açıklanması ve ödül töreninin gerçekleşmesi.6. Teknik Kurallar:- Her yarışmacı kendi kişisel bilgisayarını kullanacaktır.- Yarışma boyunca tüm kodlar: Python, R ve benzeri dillerle yazılabilir.- Projenin tamamını ya da bir kısmını internetten kopyalamak kesinlikle yasaktır. İnternet bağlantısını, yalnızca paket kurulumları ve doküman okumalar için kullanabilirsiniz.(Ancak kütüphanelerden parça parça yardım alabilirsiniz)- Yazılacak tüm kodlar ve yapılacak tüm görselleştirmeler yarışma esnasında oluşturulmuş olmalıdır. 7. Teslim ve Değerlendirilme Kriterleri-Puanlama:Aşağıda bulunan kriterler jüri tarafından 100 puan üzerinden değerlendirilecektir:1.1 Veriyi analiz etme - Temizleme - Önişleme (%20):Bu adımda değerlendirme yapılırken eksik verilerin yönetimi, uç değer analizi ve doğru veri tiplerinin kullanımı esas alınacaktır.1.2 Keşifsel Veri Analizi ve Görselleştirme (%20):Bu adımda; anlamlı grafiklerin kullanılmış olması, yorumlamanın doğru biçimde yapılmış olması, veri öyküsünün yeterli şekilde kurulması adımları dikkate alınacaktır.1.3 Modelleme (%30): Bu adımda: doğru model seçimi, model performans ve metriklerin seçimi aynı zamanda model karşılaştırma becerisinin doğru kullanılmış olması dikkate alınacaktır.1.4 Sonuçların Raporlanması ve Sunum (%20): Bu adımda sunumun; açık, anlaşılır ve akıcı şekilde yapılması, teknik bulguların sade ve etkili şekilde aktarımı, veri ile modellemeler arasında mantıklı bir bağlam olması beklenmektedir.1.5 Kullanılan Kod Kalitesi (%10): Yarışmacıların kullanmış oldukları kodların; temiz ve açıklayıcı olması, tekrarsız olması beklenmektedir.8. Sonuç Yorumlama ve Puan Açıklama Adımları:- Her takım için detaylı bir değerlendirme formu hazırlanacaktır.- Jüri, her takım için olumlu ve olumsuz yorumlarını geri bildirim olarak sunacaktır.- Yukarıda belirtildiği gibi puanlama kriterlerinin neler olduğu açıkça tekrar belirtilecektir.- Değerlendirilen puanlar jüri tarafından nihai sonuç olarak kabul edilecektir.9. Diskalifiye Durumları:- İnternetten ya da herhangi bir platformdan hazır veri kullanılması ya da çözümlerin hazır olarak alınması,- Yarışma esnasında herhangi iki takım ya da kişi arasında dosya alışverişinin yapılması ya da yardımlaşmaların gözetilmesi,- Yarışmada belirtilen kurallara ya da verilen süreye uymamak,- Yarışmaya eksik ya da sahte belgeyle katılım sağlamaya çalışmak,- Sunum dosyasını yönergede belirtilenler dışında herhangi bir yönlendirici kullanarak göndermek.Yukarıda belirtilen adımları yaptığınız takdirde yarışmadan diskalifiye edilirsiniz.10. Ön Değerlendirme Aşamaları: Teslim edilen her proje şu adımlar takip edilerek teknik ekipler tarafından taranır;- Yazılımda kod bütünlüğü var mı, çalışılabilir durumda mı?- Herhangi bir kopya unsuru bulunduruyor mu?- Eksik dosya kontrolü.- Veri görselleştirme, modelleme ve rapor mantığına uygun mu?Bu ön değerlendirme adımları eksiksiz şekilde geçen yarışmacılar jüri tarafından değerlendirmeye alınır.11. Ödüller: Dereceye giren kişilere veya takımlara verilecek olan ödüller şunlardır: - Birincilik Ödülü: ......- İkincilik Ödülü: .....- Üçüncülük Ödülü: .....12. Veri Gizliliği ve Kullanım Hakları:- Katılımcılar, yarışma başında onlara verilen veri setini yalnızca yarışma konusu dahilinde yarışma esnasında kullanabilirler. Dışarıya sızdırılması, kopyalanması halinde yarışmadan diskalifiye edilirler.- Yarışma sonucunda üretilen kodlar, algoritmalar, modeller ve raporlar veri setinin alındığı sponsor firma ile paylaşılacaktır.- Yarışmacılar, ürettikleri çıktıların(kod ve modellerin) özgün olduğunu ve herhangi bir üçüncü kişinin ya da kişilerin haklarını ihlal etmediğini garanti eder. Aynı zamanda sponsor firma tarafından ticari faaliyetlerde, Ar-Ge süreçlerinde ve ürün geliştirmede herhangi bir telif ücreti talep etmeksizin kullanılabileceğini kabul ederler.13. Son Hüküm: Bu şartnamede yer almayan durumlarda yarışmada görevli komite karar verme hakkına sahiptir. Tüm yarışmacılar başvuru yaptıkları takdirde tüm bu koşulları kabul etmiş sayılır.Hazırlayan: Manisa Celal Bayar Üniversitesi Veri Bilimi ve Analitiği 2. Sınıf Öğrencileri 
